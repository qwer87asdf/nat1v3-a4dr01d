{
  "button_hints": "অ্যাপ সম্পর্কে আপনার মতামত জানিয়ে উৎসাহ যোগাতে প্লে স্টোরে ৫ স্টার রেটিং দিন এবং আর্থিক সহযোগিতা করুন",
  "button_text": "৫ স্টার রেটিং দিন",
  "button_url": "https://play.google.com/store/apps/details?id=theoaktroop.appoframadan",
  "content_message": "আপনার অ্যাপটি আপডেটেড না হওয়ায় নোটিফিকেশনের কন্টেন্ট শো হচ্ছে না। অনুগ্রহ করে গুগল প্লে স্টোর থেকে অ্যাপটি আপডেট করে নিন.\n\nআপডেট করার লিংক: https://play.google.com/store/apps/details?id=theoaktroop.appoframadan",
  "content_v2": "<p>চলছে হজের ৩টি মাসের মধ্যে দ্বিতীয় মাস যুল কা'দা। আগামী হিজরি মাসের ১০ তারিখে (আনুমানিক ১৭ জুন) উদযাপন হবে পবিত্র ঈদুল আযহা। চলতি মাসের আইয়ামে বীজের নফল রোজাগুলো রাখতে হবে যথাক্রমে ২২, ২৩ ও ২৪ মে ২০২৪; বুধ, বৃহস্পতি ও শুক্রবার। অর্থাৎ মঙ্গলবার দিবাগত রাতে সাহরি খেয়ে বুধবার রোজা শুরু করতে হবে। এর ধারাবাহিকতায় বৃহস্পতি ও শুক্রবার রোজা রাখতে হবে।</p><p>আমরা জানি, শুধুমাত্র শুক্রবারকে নির্দিষ্ট করে রোজা রাখতে হাদীসে নিরুৎসাহিত করা হয়েছে। কিন্তু শুক্রবারের সাথে আগে বা পরে একদিন মিলিয়ে রোজা রাখলে তাতে কোনো অসুবিধা নাই। তাই নির্দ্বিধায় শুক্রবার আইয়ামে বীজের রোজা রাখতে পারেন।</p><p>যে কোনো রোজার জন্য সাহরি খাওয়া উত্তম একটি সুন্নাহ। রোজা রাখার সুবিধার্থে মোবাইলে এখনি রিমাইন্ডার সেট করে রাখতে পারেন।</p><p>আইয়ামে বীজ আরবি দুইটি শব্দের সমন্বয়ে গঠিত। আইয়ামে অর্থ দিবসসমূহ, আর বীজ অর্থ শুভ্র, সাদা, শ্বেত, খাঁটি, নির্ভেজাল। প্রতি চন্দ্র মাসের ১৩, ১৪ ও ১৫ তারিখকে আইয়ামে বীজ বলা হয়। অনেকগুলো সহীহ হাদীস দ্বারা এই তিন দিন রোজা রাখার জন্য উৎসাহিত করার প্রমাণ পাওয়া যায়। নবীজি (সা) নিয়মিত আইয়ামে বীজের রোজা রাখতেন এবং সাহাবীগণকে (রা) এ রোজা রাখতে উৎসাহ দিতেন। নিয়মিত প্রতি চান্দ্র মাসের ৩দিন রোজা রাখা সারা বছর রোজা রাখার সওয়াবের সমতুল্য। কোনো কারণে উক্ত ৩ দিন রোজা রাখতে না পারলে মাসের যে কোনো ৩ দিন অন্তত রোজা রাখি। তাহলেও ইনশাআল্লাহ আমরা সারা মাস রোজা রাখার সওয়াব লাভ করব।</p><p>আইয়ামে বীজের রোজা সম্পর্কে বিস্তারিত জানা যাবে এখানে: <a href=\"https://muslimsday.com/আইয়ামে-বীজ-রোজার-ফজিলত/\">https://muslimsday.com/আইয়ামে-বীজ-রোজার-ফজিলত</a><br /><br />আগামী চান্দ্র মাস জ্বিলহজ্জ। যাতে অনুষ্ঠিত হবে হজ্জ এবং ঈদুল আযহা তথা কুরবানি। আসুন আমাদের সাধ্য মত আল্লাহর সন্তুষ্টির জন্য কুরবানির জন্য প্রস্তুতি গ্রহন করি। প্রস্তুতি মানেই কেবল টাকার ব্যবস্থা করা নয়। বরং কুরবানি সংক্রান্ত মাসআলা জানা, কুরবানির ক্ষেত্রে করণীয় ও বর্জনীয় সম্পর্কে জ্ঞানার্জন করাও এই প্রস্তুতির অংশ হওয়া উচিত। তাই আসুন ঈদুল আযহা আসার আগেই কুরবানি সংশ্লিষ্ট মাসআলা ও বিবিধ বিষয় আলেমদের থেকে জেনে নিই।</p><p>কুরবানির ফজিলত ও মাসায়েল সম্পর্কে জানতে এই পোস্টটি পড়ুন: <a href=\"https://muslimsday.com/কুরবানির-ফজিলত-মাসায়েল/\">https://muslimsday.com/কুরবানির-ফজিলত-মাসায়েল</a></p><p>আল্লাহ আমাদের সকলকে বেশি বেশি নফল রোজা রাখার তাওফিক দান করুন। আল্লাহর সন্তুষ্টির জন্য কুরবানি করার তাওফিক দান করুন। আমীন।</p>",
  "content_title": "জিলকদ মাসের আইয়ামে বীজের রোজা"
}